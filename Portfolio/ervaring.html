<!DOCTYPE html >
<html lang="nl">

<head>
    <link rel="apple-touch-icon" sizes="180x180" href="/apple-touch-icon.png">
    <link rel="icon" type="image/png" sizes="32x32" href="/favicon-32x32.png">
    <link rel="icon" type="image/png" sizes="16x16" href="/favicon-16x16.png">
    <link rel="manifest" href="/site.webmanifest">
</head>

<body>
<h2>META</h2>
<img src="Afbeeldingen/meta.jpg">

<p>Ondertussen werk ik al drie jaar voor META. META is actief in de wereld van gaming en esports. Wij organiseren bijvoorbeeld de Elite Series 
    voor League of Legends, CS:GO en Rocket League, de Valorant Trinity Trials en de Collegiate Leagues, waaronder de Belgian Student League en de 
    Dutch Student League en het Belgisch en Nederlands kampioenschap Just Dance. Naast die wedstrijden, komen bedrijven ook naar ons wanneer ze hun 
    eerste stappen in de gaming en esportswereld willen zetten en zo hun naam daar ook willen droppen. Wij verzorgen het totaalplaatje voor bedrijven. 
    We kijken wat hun wensen en budgetten zijn en stemmen daar alles op af, gaande van marketing, communicatie, activaties, events, noem maar op. 
    Een greep uit mijn dagelijkse takenpakket: HR, accounting, vertalen, proofreaden, opzoekwerk voor projecten, helpen met subsidieaanvragen, aankopen, 
    Gamegear, noem maar op. Mijn functie heeft er ook voor gezorgd dat ik als vertrouwenspersoon van het management fungeer. Iets waar ik met veel zorg en 
    toewijding mee omspring.</p>

<h2>GameForce</h2>
<img src="Afbeeldingen/gameforce.jpg">

<p>Wij organiseren ieder jaar ook onze eigen gaming beurs, GameForce. Die is ondertussen uitgegroeid tot de grootste in de Benelux. 
    2022 was een speciaal jaar voor GameForce. Ten eerste, na twee jaar stilte (thank you corona), konden we er weer staan, ten tweede omdat we van de 
    Nekkerhallen in Mechelen naar Paleis 1 en 3 in de Brussels Expo zijn verhuisd en ten derde omdat we ook de grens zijn overgestoken en onze eerste editie in 
    de Jaarbeurs in Utrecht hebben gehouden. Beide edities waren een groot succes. In België stond ik samen met mijn collega in voor de infostand en de vrijwilligers, 
    maar in Nederland was het aan mij om het informatieschip recht te houden. Gelukkig kunnen we altijd rekenen op geweldige vrijwilligers die zich super hard inzetten 
    om van GameForce een succes te maken.</p>

<h2>PGL Major Antwerp</h2>
<img src="Afbeeldingen/pgl_major_antwerp.jpeg">
<p>In mei 2022 heeft zich de PGL Major in Antwerpen afgespeeld. Samen met PGL hebben wij de Antwerp Major tot een groot succes gemaakt. Het dak van het Sportpaleis 
    werd er net niet afgeblazen toen FaZe de laatste kill behaalde en zich zo tot kampioen speelde. De Major heeft laten zien dat België klaar is voor (meer) esports. 
    De PGL-organisatie had het hele Radissonhotel op het Koningin Astridplein afgehuurd en van daaruit werd alles georganiseerd. Ik stond persoonlijk in voor het regelen 
    van vervoer (taxi’s op stand-by, trein- en metrotickets, …) voor de spelers, crew en talent. Daarnaast stond ik ook op stand-by voor covid-testing. Toen was het nog 
    die ’goede oude tijd’ dat sommige spelers getest moesten worden voor ze terug naar huis konden gaan.</p>

</body>



</html>